b'\n                                                            Era normal ca bogata experienta acumulata in lumea boxului sa fie lasata unui tanar pasionat de acest sport, deschizand in acest fel drumul unei frumoase continuari a celebrei serii Rocky, imagine simbol in filmele despre box. Buna idee si excelenta prestatie actoriceasca a lui Stallone care imbina magnific si de data aceasta actiunea unei vieti de sportiv cu drama vietii omului de rand, necrutat nici el de trecerea anilor. Impresionanta scena din cimitir cand Rocky transpus parca in lumea de dincolo povesteste sotiei sale ce se mai intampla prin lumea in care a ramas singur, indepartat pana si de fiul lor. Locul minunatei Adrian nu a putut fi luat de nimeni, Rocky preferand sa traiasca din amintiri, cu dragostea sotiei in suflet.\n                                                            '