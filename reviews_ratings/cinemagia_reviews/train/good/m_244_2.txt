b'\n                                                            Cea mai populara si cea mai fidela ecranizare a cartii "Pride and Prejudice". Agreabil si sofisticat in acelasi timp, mini-serialul e o remarcabila reusita a BBC: personajele sunt foarte bine conturate, decorurile si costumele sunt bune, realiste (nu au opulenta celor din filmul lui Joe Wright), dialogurile bine regizate si interpretate. Poate coafura si machiajul sa fie un posibil minus, minor totusi, (sunt cativa actori care nu reusesc sa straluceasca, cum ar fi Anna Chancellor si Adrian Lukis). Memorabila scena de la lac, din cel de-al patrulea episod! De fapt Colin Firth a reusit sa cucereasca chiar o alta scriitoare, Helen Fielding, care si-a botezat un personaj dintr-o carte cu numele de Darcy, iar cand a fost sa fie facuta ecranizarea cartii acesteia, Bridget Jones\'s Diary, actorul care a interpretat personajul n-a fost altul decat acelasi Colin Firth!\n                                                            '