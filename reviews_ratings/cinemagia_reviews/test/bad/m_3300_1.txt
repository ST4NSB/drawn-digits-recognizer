b'\n                                                            Grudge Match - din pacate doar o gainarie la care-si dau concursul vedete mai mari si mai mici, citate cinematografice, clisee indemolabile si cam o jumatate de idee avuta inainte si de altii. Autoironia este servita in limita dozei zilnice recomandate, astfel incit autocomplezenta si amorul propriu sa nu fie cu nimic puse in pericol. Cit priveste misterul pugilistic pe care aceasta comedie cu prea putin umor isi propune (si reuseste) sa-l elucideze, el poate fi formulat in urmatorii termeni: oglinda, oglinjoara, cine-i cel mai furios taur din tara? Raspuns corect: Rocky. De Niro si Arkin sint OK, Kim e bunuta spre banala, iar Sly, contrar aparentelor, este KO - adica o adevarata pedeapsa pentru retina.\n                                                            '