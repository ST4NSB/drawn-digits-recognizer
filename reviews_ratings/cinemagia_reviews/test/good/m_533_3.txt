b'\n                                                            Am plecat de la cinema foarte incantat. Filmul este superb atat din punct de vedere vizual, cat si prin modul in care au adaptat povestea originala, fara sa o altereze prea mult si punand accent exact pe momentele cele mai importante. Au fost extraordinar alesi si actorii care le-au dat viata personajelor (mai ales Bill Murray - vocea lui Baloo), dar si coloana sonora (The Bear Necessities si I Wanna Be Like din animatia din 1967 apar si aici). \n\nEste uimitor faptul ca tot ceea ce vedem in acest film este CGI si greu de imaginat ca actorul care l-a jucat pe Mowgli s-a aflat in fata unui green-screen in timpul filmarilor, fara sa interactioneze cu tot ceea ce vedem noi in film.\n                                                            '