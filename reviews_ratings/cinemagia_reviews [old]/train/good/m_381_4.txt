b'\n                                                            Un film remarcabil, trist, natural, profund. Un film despre esecul sau poate doar succesul partial al generatiilor trecute si despre repetarea sau inrautatirea situatiei in cazul generatiei prezente. Rareori ne traim viata autentic, cautand sens dincolo de haosul cotidian epuizant. Viata trece tot mai repede si privit retrospectiv realizam ca nu am schimbat lumea in sens pozitiv prin meseria aleasa sau impusa de situatii... tot ce putem spera este ca noua generatie sa faca fata invaziei  barbare pe care noi nu am putut-o opri, o invazie a stilului de viata, o golire de continut si emotie in schimbul acceptarii unor valori  dominate de un mercantilism rece.\n                                                            '