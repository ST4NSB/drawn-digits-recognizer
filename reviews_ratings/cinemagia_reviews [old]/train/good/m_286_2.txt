b'\n                                                            Pedro Almod\xc3\xb3var se numara printre regizorii mei preferati. Nici acest film nu m-a dezamagit. Mai mult decat atat, m-am regasit foarte mult in el, m-a impresionat mult. Jumatate din film e constituit de fapt dintr-un monolog, dar frumos pus in scena, fara a fi, in ceea ce ma priveste, monoton. De fapt, desi filmul e foarte mult vorbit, este o drama profunda despre... Tacere. Recomand filmul celor pasionati de literatura, care pot fi cuceriti de o poveste cu multa substanta si cu substrat psihologic. E o pagina de viata, un film trist, dar asa cum se-ntampla si-n alte filme ale lui Almodovar, sfarsitul lasa o raza de speranta. Un final elegant, poetic, frumos, acordat si de cantecul grav "Si no te vas" al Chavelei Vargas.\n                                                            '