b"\n                                                            O drama tulburatoare, foarte bine regizata \xc5\x9fi interpretata, amintind pe undeva de realizarile cinea\xc5\x9ftilor nordici (prin subiectul sau, nu neaparat prin realizare). Il y a longtemps que je t' aime spune in primul rand o poveste a vinova\xc5\xa3iei extreme, a inadaptarii \xc5\x9fi a remu\xc5\x9fcarilor, prezentand inedita poveste a lui Juliette, o femeie care i\xc5\x9fi ucisese baie\xc5\xa3elul \xc5\x9fi fusese condamnata la inchisoare pentru asta. Acum eliberata, se afla intr-un fragil echilibru cu exteriorul, iar via\xc5\xa3a sa nu va fi scutita de noi traume. Philippe Claudel dozeaza foarte bine tensiunea, iar Kristin Scott Thomas face un rol monumental. Adevarul deplin asupra cazului Juliettei nu va fi insa cunoscut decat in final, de\xc5\x9fi e posibil sa fie un pic intuit \xc5\x9fi pe parcurs. Un film de vazut neaparat.\n                                                            "