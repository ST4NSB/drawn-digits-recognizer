b'\n                                                            Sa nu-i dea Domnul omului mai mult decat poate duce... Nu putem sa le evitam, exista momente de mare durere in viata, momente peste care poti trece sau pe care nu le poti depasi niciodata definitiv. E aproape imposibil de consolat un om care a pierdut pe cineva drag, el poate depasi cat de cat momentul numai daca are suficienta forta interioara iar pentru un barbat e intotdeauna mai complicat pentru ca, nu-i asa, barbatii n-au voie sa planga niciodata. Teribil de emotionant acest "Manchester by the sea", genul de film care merge direct la suflet, genul de film care poate sa emotioneze si pietrele. Daca Oscarul din acest an la categoria "Cel mai bun actor" ar fi castigat de Casey Affleck m-as bucura, aici el are parte de un rol foarte dificil de care se achita exemplar, unul dintre acele roluri pentru care merita sa te faci actor.\n                                                            '