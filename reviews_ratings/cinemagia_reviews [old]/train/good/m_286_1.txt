b'\n                                                            Din pacate s-a politizat destul de mult si acordarea premiului Nobel pentru literatura, din fericire el mai ajunge din cand in cand si la scriitori sau scriitoare care chiar il merita. Am citit cu interes un volum de proza scurta al lui Alice Munro, n-am valente de critic literar dar cred ca scriitoarea canadiana se numara printre cei care au castigat datorita valorii scrierilor lor. Intalnirea lui Pedro Almodovar cu proza lui Alice Munro e una fericita, nici nu putea fi altfel atunci cand se intalnesc pe ecran un mare regizor si o mare scriitoare. Spaniolul nu se dezminte si adapteaza cu pricepere trei dintre povestirile canadiencei iar ceea ce rezulta e o puternica drama cu elemente tragice, foarte bine jucata, care se urmareste cu atentie marita de la inceput pana la sfarsit, un film intens, sensibil, frumos asa cum rar mai vedem in zilele noastre.\n                                                            '