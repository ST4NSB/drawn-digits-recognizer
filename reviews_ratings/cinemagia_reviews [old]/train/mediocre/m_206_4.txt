b'\n                                                            Pentru acest erou Inarittu a gasit optiunea de cast ideala. La prima colaborare a celor doi, Javier Bardem, cel mai in voga actor iberic al momentului, e demential in expresivitatea sa pura. E ludic, amenintator, agonizant, disperat, toate intr-unul singur. Traieste foarte mult pentru ca personajul sau nu poate sa vorbeasca deschis decat foarte rar. O face in fata mentorului sau spiritual cand varsa primele lacrimi si cu o tarfa intr-un club galagios. Sunt singurele momente cand isi permite sa lase garda jos ca sa-i vezi ranile.\nFilmat din mana de Rodrigo Prieto, uneori strans lipit de corpul lui Uxbal incat sa-i simti respiratia, alteori larg cat sa vezi o fata a Barcelonei austera, murdara si intunecata pe care tursitii n-o zaresc nicicand, Biutiful lasa un gust amar (re)simtit multe zeci de ore dupa vizonare.\n                                                            '