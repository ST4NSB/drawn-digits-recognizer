b'\n                                                            Gasind din intamplare o masca magica \xc5\x9fi punand-o pe fa\xc5\xa3a, timidul func\xc5\xa3ionar Stanley Ipkiss (Jim Carrey) incepe sa-\xc5\x9fi dezlan\xc5\xa3uie energiile ascunse \xc5\x9fi devine un supererou. Acesta a fost filmul care l-a impus in aten\xc5\xa3ia publicului pe Jim Carrey, pana atunci un actor de mana a doua ce interpreta roluri secundare prin diferite filme. \n\nInspirat dintr-o serie de benzi desenate, "The Mask" este un film care impresioneaza prin interpretarea entuziasta \xc5\x9fi bombastica a lui Jim Carrey (con\xc5\x9ftient de marea \xc5\x9fansa ce i s-a oferit pentru a ie\xc5\x9fi din anonimat), prin sex-appeal-ul uluitor al lui Cameron Diaz (o necunoscuta pe atunci) \xc5\x9fi prin efectele vizuale foarte reu\xc5\x9fite. In ciuda faptului ca nu are un scenariu foarte bun, filmul iese in eviden\xc5\xa3a prin doza de buna-dispozi\xc5\xa3ie pe care o impra\xc5\x9ftie.\n                                                            '