b'\n                                                            Un mixaj interesant de actiune intensa, o coloana sonora antrenanta si doi actori de prima mana. Versatul scotian nu-si iese din mana defel, Connery e genul de actor ce-ti poate desavarsi un film prin implicarea sa, fie el de actiune, comedie, aventura, drama sau toate la un loc, secondat de Cage, cu un rol de lansare spre galeria eroilor de actiune - aventura de la Hollywood. Aici partitura sa de expert subliniaza odata in plus devotamentul sau fata de meserie si asumarea raspunderilor. Determinare versus detasare, implicare versus aplomb, responsabilitate versus curaj nebun sunt ingredientele cu care Cage si Connery isi contureaza rolurile. Mi-au placut scena urmaririi explozive din oras si replicile taioase ale protagonistilor cu un plus in dreptul lui Connery.\n                                                            '