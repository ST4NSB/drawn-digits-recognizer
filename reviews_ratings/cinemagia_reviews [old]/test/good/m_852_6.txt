b'\n                                                            Am citit cu placere multe dintre romanele Agathei Christie, sunt foarte interesante inclusiv cele care nu ii au drept eroi principali pe Hercule Poirot sau Miss Marple. In acest film nu avem de-a face cu Agatha Christie veritabila chiar daca marcile clasice ale celei mai cunoscute scriitoare de carti "politiste" din lume isi fac simtita prezenta din plin. Pentru ca filmul e unul american, pentru ca scenarist e Billy Wilder, cel care nu poate sa scrie un scenariu fara sa includa si un pic de umor de cea mai buna calitate. Remarcabila si distributia: Charles Laughton, Marlene Dietrich si Tyrone Power, trei actori grei ai perioadei respective, sustin la nivel inalt aceasta foarte interesanta poveste despre manipulare, tradari si, evident, crima...\n                                                            '