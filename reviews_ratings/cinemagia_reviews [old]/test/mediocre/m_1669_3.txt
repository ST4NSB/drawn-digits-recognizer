b'\n                                                            "Amadeus" este pe locul intai in lista preferintelor mele. Am avut senzatia, dupa ce l-am vazut si revazut de mai multe ori, ca Milos Forman este un regizor atins de geniu.\n"Zbor deasupra unui cuib de cuci" si "Scandalul Larry Flynt" sunt alte doua capodopere - in opinia mea - ale regizorului de origine ceha.\n"Fantomele lui Goya"... e greu sa il compari cu cele trei filme de mai sus. L-am vazut de doua ori. E un film bunicel, dar inspiratia pare sa fi fost zgarcita cu M.Forman de aceasta data.\nCa fresca a acelei perioade, da, e un film care iti reimprospateaza memoria : crime infaptuite de Biserica catolica (Inchizitia spaniola) in numele lui Dumnezeu, crime infaptuite de francezul Napoleon in numele "libertatii, egalitatii si fraternitatii".\n                                                            '